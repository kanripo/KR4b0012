# -*- mode: mandoku-view; -*-
#+TITLE: 謝宣城詩集
#+DATE: 2015-09-11 07:42:18.710215
#+PROPERTY: ID KR4b0012
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0516-004謝宣城詩集-卷第四.
<pb:KR4b0012_SBCK_004-1a>¶
謝宣城詩集巻第四¶
　　　直石頭　蕭衍¶
率土皆王土安知全髙尚東壟弃&KR0112;稷西遊入卿相¶
屬逢利建始投分參末將尺一功未施河山賞已諒¶
攝官因特暇曵&KR0322;&KR0147;起望鬱盤地勢逺參差百雉壮¶
翠壁絳霄際丹樓青霞上夕池出濠渚朝雲生疊嶂¶
籠鳥易為思屠羊無&KR0147;譲泰階端且平海水本無浪¶
小臣何日歸頓轡從閑放¶
　　　和蕭中庻直石頭¶
九河亘積岨三&KR1759;鬱旁眺皇州揔地徳囬江款巖徼¶
<pb:KR4b0012_SBCK_004-1b>¶
¶井幹赩蒼林雲甍蔽層嶠川霞旦上薄山光晩餘照¶
翔集亂歸飛虹蜺紛引擢君子奉神略瞰逈馮重峭¶
彈冠已籍甚升車益英妙功存漢䇿書榮並周庭燎¶
汲疾移&KR0367;息董園倚談笑麾斾一悠悠謙姿光且劭¶
讌嘉多暇日興文起渊調日余厠鱗羽滅影從漁釣¶
澤渥資投分逢迎典待詔詠沼邈含毫專城空坐嘯¶
徒慙皇鍳揆終延曲士誚方追隐淪訣偶觧金丹要¶
若偶巫咸招帝閽良可呌¶
　　　經劉瓛墓下　随郡王蕭子隆¶
升堂子不謬問道余未窮如何辭白日千載隔音通¶
<pb:KR4b0012_SBCK_004-2a>¶
山門一已絶長夜緬難終&KR0004;松切暮鳥新楊摧曉風¶
榛𨵿向蕪宻泉途轉銷空¶
　　　登山望雷居士精舍同沈左衞過劉先生墓¶
　　　下作(并序)竟陵王蕭子良¶
沛國劉子珪學優来仕跡邇心遐&KR0130;信體仁古之遺¶
徳潜舟迅景滅賞淪輝言念芳猷式懷嗟述屬舎弟¶
隨郡有示来篇彌　久要之情益深宿草之歎升望¶
西山率尔為荅雖因事雷生實申悲劉子云爾¶
漢嘆淹館蕪晋彌洙風缺五都聲論空三河文義絶¶
興禮邁前英談玄踰徃哲明情日夜深徽音嵗時滅¶
<pb:KR4b0012_SBCK_004-2b>¶
垣并揔已平煙雲從容裔尔嘆牛山悲我悼驚川逝¶
　　　奉和　虞炎¶
下帷聞昔儒窺園信且逸聚學叢烟郊栖道事環蓽¶
戢景謝歸年税駕空悠日庭露已霑衣松門向蕭瑟¶
憫憫神念周依依惠言密¶
　　　奉和　柳惲¶
西河寂髙業北海望清塵曽徽誰與寄尚徳在伊人¶
遺文重昭晣絶緒復紛綸露華向朝日蘭生無久春¶
芳猷動渊思撫軾履髙辰山風起寒木野雀亂秧榛¶
壟草時易𪧐素&KR0100;邈難遵¶
<pb:KR4b0012_SBCK_004-3a>¶
　　　奉和　沈約¶
表閭欽逸&KR0100;軾墓禮貞䰟化塗終𦕈黙神理曖猶存¶
塵駕未輟幌髙衡已委門日蕪子雲舎徒望董生園¶
華隂無遺市楚席有靈樽玄泉儻能慰長夜且勿論¶
　　　奉和竟陵王同沈右率過劉先生墓¶
嘉𣗳因枝條瑑玉良可寳若人𨹧曲臺垂帷茂渊道¶
善誘宗學原鳴鍾霽幽抱仁焉徂宛洛清徽夜何早¶
&KR0010;晚結松隂平原亂秋草不有至言&KR0045;終滯西山老¶
　　　離夜¶
玉繩隠髙樹斜漢耿層臺離堂華燭盡别幌清琴哀¶
<pb:KR4b0012_SBCK_004-3b>¶
翻浪尚知限客思𦕈難裁山川不可夢况及(一作/乃)故¶
人杯¶
　　　同前　江丞¶
石泉行可照蘭杜向含風離歌上春日芳思徒以空¶
情遽晚雲彂心在夕河終幽琴一罷調　醑誰復同¶
　　　同前　王常侍¶
月沒髙楼曉雲起扶桑時燭筵暧無色行徃憫想悲¶
當軒已凝念况乃清江湄懷人忽千里誰緩𩯭組絲¶
　　　餞謝文學　沈右率¶
漢地水如帶巫山雲似盖瀄汨背吴潮潺湲横楚瀬¶
<pb:KR4b0012_SBCK_004-4a>¶
一望沮漳水寕思江海㑹以我徑寸心從君千里外¶
　　　同前　虞别駕¶
差池燕始飛羃歴草&KR0004;輝離人悵東顧逰子去西歸¶
清潮已駕渚溽露復沾衣一乖當春聚方掩故園扉¶
　　　同前　范通直¶
陽臺霧&KR0004;觧夢渚氷裁緑逺山隠不見平沙断還續¶
分絃饒苦音别唱多悽曲尔拂後車塵我事東皐粟¶
　　　同前　王中書¶
所知共歌吹誰忍别笑歌離軒思黄鳥分渚　青莎¶
翻情結逺斾灑淚與&KR0196;波春江夜明月還望情如何¶
<pb:KR4b0012_SBCK_004-4b>¶
　　　同前　蕭記室¶
執手無還顧别渚有西東荆吴𣺌何際&KR0196;波千里通¶
春篁方觧籜弱桞向低風相思將安寄悵望南飛鴻¶
(向一/作尚)¶
　　　同前　劉中書¶
汀洲千里芳朝雲萬里色悠然在天隅之子去安極¶
春潭無與窺秋臺共誰陟不見一佳人徒望西飛翼¶
　　　和别沈右率諸君¶
春夜别清樽江潭復為君歎息東流水如何故鄉陌¶
重𣗳日芬蒀芳舟轉如積望望荆臺下歸夢(一作/轉望)相¶
<pb:KR4b0012_SBCK_004-5a>¶
思夕¶
　　　卧病叙意　王秀之¶
貞悔不少期福極固難豫疾藥雖一途遂以千百慮¶
景反念徂齡帶緩每危曙循躬雖(一作/既)已兹况復嵗¶
将暮層氷日夜多飛雲宻如霧㱕鴻互断絶宿鳥莫¶
能去輟我丘中瑟良田一嗟故隠淪迹有違宰官功¶
来𣗳何用攪余情恨恨此故路言豈勞者歌且曰幽¶
人賦¶
　　　和王長史卧病¶
&KR2494;岫款崇崖𣲖别朝洪河兎園文雅盛章臺冠盖多¶
<pb:KR4b0012_SBCK_004-5b>¶
¶渊&KR0109;眷睿岳慶賛動甿歌顧影慙騑服載筆旅江沱¶
縞衣紛可獻琴言暧(一作/暖)已和青皐向還色春&KR0243;視¶
生波巖垂變好鳥松上改陳蘿日與嵗𦕈邈歸恨積¶
(一作/根稍)蹉跎願緝吴山社寕䃿楚菏池清風豈孤劭功¶
遂懐曽阿勿藥良有暢荏苒芳未過幸留清樽味言¶
藉故田莎¶
　　　行園　沈約¶
寒𤓰方卧壟秋菰亦滿陂紫茄紛爛熳緑芋鬱参差¶
&KR0004;菘向堪把時韮日離離髙梨有繁實何减萬年枝¶
荒渠集野鴈安用昆明池¶
<pb:KR4b0012_SBCK_004-6a>¶
　　　和沈祭酒行園¶
清淮左長薄荒徑隠髙蓬囬潮旦夕上寒渠左右通¶
霜畦紛綺錯秋町鬱蒙茸環棃縣已紫珠榴拆且紅¶
君有棲心地伊我&KR0172;既同何用甘泉側玉樹望青葱¶
　　　北戍琅邪城　江孝嗣¶
驅馬一連翩日下情不息芳樹似佳人惆悵余何極¶
薄暮苦羇愁終朝傷旅食丈夫許人世安得顧心臆¶
按劒勿復言誰能耕與織¶
　　　和江丞北戍琅邪城¶
春城麗白日阿閣跨層楼蒼江忽𣺌𣺌驅馬復悠悠¶
<pb:KR4b0012_SBCK_004-6b>¶
京洛多塵霧淮濟未安流豈不思撫劍惜哉無輕舟¶
夫君良自勉歳暮勿淹留¶
　　　昧旦出新亭渚　徐勉¶
驅車凌早術山華映初日攬轡且徘徊復值清江謐¶
杳藹楓樹林參差黄鳥匹氣物宛如斯重以心期逸¶
春堤一逰衍終朝意殊悉¶
　　　和徐都曹出新亭渚¶
宛洛佳遨逰春色滿皇州結軫青郊路逈瞰滄江流¶
日華川上動風光草際浮桃李成蹊逕桑榆䕃道周¶
東都已俶載言歸望緑疇¶
<pb:KR4b0012_SBCK_004-7a>¶
　　　入琵琶峽望積布磯　劉繪¶
江山信多美此地最為神以兹峯石麗重在芳樹春¶
照爛虹蜺雜交錯錦繡陳差池若燕羽崱屶似龍鱗¶
却瞻了非向前&KR0026;復已新翠微上𧇊景青莎下拂津¶
巉巖如刻削可望不可親昔途首遐路未獲究清塵¶
誓將返初服嵗暮請為鄰¶
　　　和¶
昔余侍君子歴此逰荆漢山川隔舊賞朋僚多雨散¶
圖南矯風翮曽非息短翰移疾覯新篇披衣起渊翫¶
惆悵懷昔踐彷彿得殊&KR0026;頳紫共彬駮雲錦相凌亂¶
<pb:KR4b0012_SBCK_004-7b>¶
奔星上未窮驚雷下將半囬潮漬崩樹囷軋傾岸巖¶
篠或傍翻石箘無脩幹澄澄眀浦湄衍衍清風爛江¶
潭良在目懷賢興累嘆嵗暮不我期淹留絶巖畔¶
　　　在郡卧病呈沈尚書¶
淮陽股肱守髙卧猶在兹况復南山曲何異幽棲時¶
連隂盛農節薹笠聚東菑髙閣常晝掩荒階少諍辭¶
珍簟清夏室輕扇動凉颸嘉魴&KR0147;可薦緑蟻方獨持¶
夏李沉朱實秋藕折輕絲良辰竟何許夙昔夢佳期¶
坐嘯徒可積為&KR0022;嵗已朞絃歌終莫取撫枕(一作/机)金¶
自嗤¶
<pb:KR4b0012_SBCK_004-8a>¶
　　　荅謝宣城　沈約¶
王喬飛鳬舄東方金馬門從宦非宦侣避世不避喧¶
揆余發皇鍳短翮屡飛翻晨趋㳺建禮晚沐卧郊園¶
賓至下塵榻憂来命緑樽昔賢侔時雨今守馥蘭蓀¶
神交疲夢𥧌路逺隔思存牽拙謬東汜浮惰反西崐¶
顧循良菲薄何以儷璵璠將随渤澥去刷羽汎清源¶
　　　和何議曹郊逰二首¶
春心澹容與挾戈歩中林朝光映紅蕚㣲風吹好音¶
江垂得清賞山際果幽尋未嘗逺别離知此愜歸心¶
流泝終靡已嗟行方至今¶
# SB1_0594-101.png
# page missing
<pb:KR4b0012_SBCK_004-8b>¶
# SB1_0594-102.png
　　　和伏武昌登孫&KR0096;故城¶
炎靈遺劍璽當塗駭龍戰聖期缺中壤霸功興寓縣¶
鵲起登吴山鳳翔陵楚甸衿帯窮巖險帷帟盡謀選¶
北柜溺驂䮽西戡收組練江海既無波俯仰流英盼¶
裘冕𩔗禋郊卜揆崇離殿釣臺臨講閱樊山開廣讌¶
文物共葳蕤聲眀且葱舊三光厭分景書軌欲同薦¶
參差世祀忽寂寞市朝變舞館識餘基歌梁想遺囀¶
故林衰木平荒池秋草徧雄圖悵若兹茂宰深遐睠¶
幽客滯江皐從賞乖纓弁清巵阻獻酬良書限聞見¶
幸藉芳音多承風采餘絢于役儻有期鄂渚同逰衍¶
<pb:KR4b0012_SBCK_004-9a>¶
¶　　　夏始和劉潺陵¶
威仰弛蒼郊龍曜表皇隰春色卷遥甸炎光麗近邑¶
白蘋望已騁緗荷紛可襲徒願尺波旋終憐寸景戢¶
對䆫斜日過洞幌鮮颷入浮雲去欲窮暮鳥飛相及¶
柔翰縜芳塵清源非易揖逥江難絶濟云誰暢佇立¶
良宰朂夜漁出入事朝汲績羽余既裳更賦子盈粒¶
椅梧何必零歸来共栖集¶
　　　和宋記室省中¶
落日飛鳥還憂来不可極行樹澄逺隂雲霞成異色¶
懷歸欲乗電瞻言思觧翼清揚婉禁居秘此文墨職¶
<pb:KR4b0012_SBCK_004-9b>¶
無嘆阻琴樽相從伊水側¶
　　　和王著作八公山(融)¶
二别阻漢坻𩀱崤望河澳兹嶺復㠝岏分區奠淮服¶
東限瑯瑘臺西距孟諸陸仟眠起雜樹檀欒䕃脩竹¶
日隠澗疑空雲聚岫如&KR0232;出沒眺樓雉逺近送春目¶
戎州昔亂華素景淪伊穀阽危頼宗衮㣲管寄明牧¶
長虵固能翦奔鯨自此暴(蒲卜/切)道峻芳塵流業遥年¶
運儵平生仰令圖于嗟命不淑浩蕩别親知連翩戒¶
征軸再逺館娃宫两去河陽谷風烟四時犯霜露(一/作)¶
(雨)朝夜沐春秀良已凋秋&KR0163;庶能築¶
<pb:KR4b0012_SBCK_004-10a>¶
　　　和王主簿李哲怨情¶
掖庭聘絶國長夜失&KR0172;宴相逢詠蘼蕪辭寵悲團(一/作)¶
(班)扇花叢亂数蝶風簾入𩀱鷰徒使者帶賒坐惜紅¶
顔變生平一顧重宿昔千金賤故人心尚爾故心人¶
不見(一作故/心不見)¶
　　　贈王主簿二首¶
日落䆫中坐紅粧好顔色舞衣襞米縫流黄覆不織¶
蜻蛉草際飛游蜂花上食一遇長相思願寄連翩翼¶
清吹要碧玉調絃命緑珠輕歌急綺帶含笑觧羅&KR0237;¶
餘曲詎幾許髙駕且踟蹰徘徊韶景暮惟有洛城隅¶
<pb:KR4b0012_SBCK_004-10b>¶
　　　同王主簿有所思¶
佳期期未歸望望下鳴機徘徊東陌上月出行人稀¶
　　　落日同儀曹(照)¶
參差&KR0232;殿影氛氲綺羅雜風入天渊池芰荷揺復合¶
逺聴雀聲聚囬望樹隂沓一賞桂樽前寕傷蓬鬢䬃¶
　　　和紀參軍服散得益¶
金液稱九轉西山歌五色錬質乃排雲濯景終不測¶
雲英亦可餌且駐羲和力能令長卿卧暫故遇員識¶
　　　新治北窓和何從事¶
國小暇日多民淳紛務屏闢牖期清曠開簾&KR0049;風景¶
<pb:KR4b0012_SBCK_004-11a>¶
¶泱泱日照溪團團雲去嶺岧嶤蘭橑峻駢闐石路整¶
池北𣗳如浮竹外山猶影自來彌弦望(一作/缺)及君臨¶
箕潁清文蔚且詠微言超已領(超一/作怡)不見城壕側思¶
君朝夕頃逥舟方在辰何以慰延頸¶
　　　同羇夜禁¶
積念隔炎凉驤言始今夕已對濁樽酒復此故鄉客¶
霜月始流砌寒蛸早吟隙幸籍京華遊邉城讌良席¶
樵採咸共同荆莎&KR0147;可藉恐君城闕人安能久松栢¶
謝宣城詩集巻第四¶
